{%extends "base/cocpage.html"%}
{%load pgfilters%}
{%block title%}Code of Conduct - Italian Translation{%endblock%}

{% block cocmain %}
<h1>Code of Conduct <i class="fas fa-gavel"></i></h1>

<p><em>Last updated: 2022-05-02 {%git_changes_link%}</em></p>

<h2>Introduzione</h2>

<p>Il progetto PostgreSQL è orgoglioso della qualità del proprio codice,
del proprio lavoro e dei risultati, tecnici e professionali della
propria comunità. È doveroso che ognuno che partecipi alla comunità si
comporti, nell'interesse comune, in modo professionale ed educato
portando rispetto verso utenti e sviluppatori.</p>

<p>A tal fine è stato creato questo Codice di Comportamento (Code of
Conduct, Coc) per gestire i rapporti all'interno della comunità e la
partecipazione al lavoro dell'organizzazione su larga scala. Questo
Codice di Comportamento è pensato per coprire tutte le interazioni tra i
membri della comunità in qualsiasi contesto, a meno che non sia presente
un altro Codice di Comportamento che abbia precedenza su questo (es.
Codice di Comportamento di una conferenza).</p>

<h2>Inclusività e comportamento appropriato</h2>

<p>La partecipazione al progetto PostgreSQL è aperta a chiunque abbia
interesse a lavorare con PostgreSQL, indipendentemente dal livello di
esperienza con il software o con la tecnologia. Tutti sono incoraggiati
allo sviluppo software, e in generale alla contribuzione, a prescindere
dalla propria formazione.</p>

<p>Sono incoraggiate discussioni riflessive e costruttive, relative al
software, la comunità, lo stato attuale e le possibili evoluzioni. Il
tema delle discussioni dovrebbe comunque riguardare il codice e progetti
correlati, progetti comunitari e l'infrastruttura.</p>

<p>Attacchi personali e commenti negativi riguardanti caratteristiche
personali sono inaccettabili e pertanto non saranno permessi. Alcuni
esempi di caratteristiche personali sono età, razza, etnicità,
religione, genere od orientamento sessuale.</p>

<p>Altri esempi di comportamento che violano questo Codice di Comportamento
sono minacce di violenza verso individui o gruppi, minacce di sabotaggio
sia esso di tipo professionale comunitario o di qualunque progetto,
attenzioni sessuali indesiderate sotto qualsiasi forma, comportamenti
che possano causare danno di reputazione al progetto PostgreSQL e
rifiuto di cessare qualsiasi condotta inappropriata quando richiesto.</p>

<h2>Ritorsioni</h2>

<p>Sono inoltre espressamente vietate ritorsioni contro una persona che
presenti un reclamo ai sensi del presente Codice di Comportamento o
contro chiunque stia prestando assistenza alle indagini per tale
reclamo. La ritorsione può avvenire sotto forma di queste ed altre
azioni:</p>

  <ul>
      <li>ulteriori attacchi personali (pubblici o privati);</li>
      <li>azioni che minano lo status professionale e/o lo status di un individuo nei confronti del datore di lavoro, dei colleghi, dei clienti o della comunità;</li>
      <li>azioni che minacciano la privacy, la persona fisica, il benessere,
    l'abitazione dell'individuo e/o la sua famiglia.</li>
</ul>

<p>Gli atti di ritorsione saranno trattati alla stessa maniera di qualsiasi
altra violazione del presente Codice di Comportamento.</p>

<h2>Comitato per il Codice di Comportamento</h2>

<p>Il Core Team di PostgreSQL nominerà un Comitato per il Codice di
Comportamento, che si occuperà di ricevere ed indagare su tutti i
reclami, e un Presidente del Comitato. Qualsiasi membro della comunità
può offrirsi volontario per far parte del Comitato, ad eccezione dei
membri del Core Team. Poiché il Core Team sovrintende al Comitato, i
membri del Core Team non faranno parte del Comitato per evitare
conflitti di interesse. L'elenco dei membri del Comitato sarà sempre
disponibile al pubblico e può essere visualizzato
<a href="/about/policies/coc_committee/">qui</a>.</p>

<p>I membri del Comitato cambieranno ogni anno. Il Core Team o il
Presidente del Comitato annunceranno le date di apertura e chiusura del
processo annuale di selezione dei membri attraverso i consueti canali di
comunicazione della comunità.</p>

<p>Qualsiasi membro della comunità che desidera far parte del Comitato
dovrà completare un questionario iniziale che verrà valutato dal Core
Team e dall'attuale Comitato. I membri in carica del Comitato
esamineranno i candidati ed effettueranno colloqui se necessario. Il
Comitato uscente formulerà le raccomandazioni ed il Core Team sceglierà
i nuovi membri per il Comitato.</p>

<p>Il periodo di transizione tra il nuovo Comitato e quello uscente potrà
durare fino a un mese per consentire il trasferimento di informazioni e
di responsabilità.</p>

<p>Sebbene non esista un numero specifico di membri del Comitato, il
Comitato sarà sempre composto da almeno quattro persone. I membri del Comitato
rimangono in carica per un (1) anno. I membri del Comitato non possono rimanere
in carica per più di tre (3) mandati consecutivi..</p>

<p>I membri del Comitato sono sottoposti al Core Team. Il Core Team può
decidere a propria discrezione la rimozione di un membro del Comitato
dalla carica se questi non stesse adempiendo alle responsabilità
richieste dal suo incarico.</p>

<p>Il Comitato, di propria iniziativa, può rivolgersi al Core Team per
richiedere la rimozione di un membro nel caso tale persona non fosse in
grado o non volesse adempiere alle responsabilità del proprio incarico.</p>

<h2>Segnalazioni</h2>

<p>Le vittime di un comportamento inappropriato o i testimoni di tale
comportamento, sono pregati di segnalarlo prontamente al Comitato del
Codice di Comportamento all'indirizzo <a href="mailto:coc@postgresql.org">coc@postgresql.org</a>.
Nel malaugurato caso in cui si desideri presentare un reclamo contro un membro
del Comitato, è sufficiente contattare direttamente individualmente uno
qualsiasi degli altri membri del Comitato.</p>

<p>Nella segnalazione andranno inclusi quanti più dettagli possibili:</p>

  <ul>
      <li>la descrizione dell'incidente;</li>
      <li>la tempistica degli eventi;</li>
      <li>screenshot di eventuali discussioni elettroniche;</li>
      <li>i nomi e, se possibile, i contatti di eventuali testimoni; e,</li>
      <li>qualsiasi altra informazione che sia ritenuta utile ai fini
    dell'indagine.</li>
  </ul>


<h2>Gestione dei reclami</h2>

<p>Il Comitato si attiverà rapidamente per indagare ogni incidente
segnalato. Con la collaborazione di tutte le parti in causa, il Comitato
mirerà a completare l'indagine entro due settimane dal ricevimento della
segnalazione.</p>

<p>Le segnalazioni di incidenti e le attività di indagine saranno mantenute
riservate per quanto possibile e compatibilmente con la necessità di
condurre un'indagine adeguata.</p>

<p>Il Comitato informerà il denunciante ed il presunto trasgressore della
decisione presa. Se l'indagine fosse ancora in corso, il Comitato
fornirà alle parti un rapporto sullo stato di avanzamento ed una data
stimata di completamento.</p>

<p>La durata di un indagine potrebbe allungarsi in caso di mancanza di
collaborazione. Il Comitato cercherà in ogni modo di completare e
fornire i risultati dell'indagine alle parti il prima possibile,
informandoli sulla decisione presa una volta che l'indagine è stata
ultimata.</p>

<p>In caso di reclamo che coinvolga un membro del Comitato per il Codice di
Comportamento o un membro del Core Team, la gestione del reclamo
procederà come di consueto, con l'eccezione che la persona coinvolta nel
reclamo dal procedimento verrà esclusa dal suo ruolo di membro del
Comitato o del Core Team.</p>

<p>Alcuni dei risultati di un indagine possono essere i seguenti:</p>

  <ul>
      <li>Assenza di violazione del Codice di comportamento;</li>
      <li>lAmmonizione della(e) persona(e) coinvolta(e) in forma privata con
    indicazioni sul comportamento corretto;</li>
      <li>Ammonizione della(e) persona(e) coinvolta(e) in forma pubblica con
    indicazioni sul comportamento corretto;</li>
      <li>Ban temporaneo o permanente da alcuni o da tutti gli spazi gestiti
    dalla comunità, inclusi ma non limitati a mailing list della
    comunità, forum, IRC e perdita dei privilegi di commit.;</li>
      <li>Richiesta di scuse pubbliche e/o private..</li>
  </ul>

<p>Poiché il ban temporaneo o permanente e le azioni tecniche e
infrastrutturali ad esso associate sono particolarmente gravi, questo
tipo di decisione è soggetta a revisione da parte del Core Team prima
che le parti coinvolte vengano informate della decisione. Qualora il
Core Team non fosse d'accordo con la conclusione del Comitato, questi
presenterà le proprie motivazioni al Comitato. In tal caso, il comitato
dovrà considerare le raccomandazioni del Core Team e, se necessario,
avviare ulteriori discussioni sul caso. Qualora il Core Team e il
Comitato non riuscissero a raggiungere un accordo, verrà applicata la
decisione presa dal Core Team.</p>

<p>Il Comitato potrebbe stabilire che una violazione sia stata
involontaria, forse derivante da differenze culturali (ad esempio, l'uso
di un termine gergale innocuo in una lingua ed offensivo in un'altra)
oppure un tentativo malriuscito di umorismo. Questi casi saranno usati
come opportunità per informare invece che per ammonire. Qualora il
Comitato determini che un incidente segnalato rientra nella categoria di
violazione involontaria, il Comitato dovrà valutare se ci sono
probabilità che l'incidente venga ripetuto da altri. In tal caso dovrà
condividere le informazioni relative all'incidente con la comunità in
modo da evitare la possibilità che si ripeta.</p>

<p>Se una delle parti dovesse ritenere che la decisione non sia corretta,
può fare ricorso al Comitato entro una settimana dalla sua decisione. Il
ricorso dovrebbe comunque includere informazioni aggiuntive quali fonti,
testimoni, ecc. per fornire al Comitato altre informazioni per la
riesamina dell'incidente.</p>

<p>I dati relativi ad ogni incidente alle indagini le decisioni del
Comitato e di tutte le informazioni ad esso correlate, saranno
conservati per un periodo di tre anni solari dalla data dell'ultimo
elemento presente nel file dell'incidente. Il Comitato adotterà misure
adeguate per garantire la riservatezza di tutti i rapporti e le
discussioni.</p>

<p>Ogni anno il Comitato produrrà un rapporto entro la fine del primo
trimestre di ogni anno. Nel rapporto saranno riassunti i tipi di reclami
ricevuti e le azioni intraprese per affrontare i reclami. Il rapporto
sarà condiviso con la comunità. I reclami e le azioni saranno resi
anonimi per proteggere l'identità di tutte le parti coinvolte.</p>

<h2>Agire in buona fede</h2>

<p>Chiunque presenti un reclamo relativo ad un incidente deve farlo in
buona fede e avere ragionevoli motivi per ritenere che le informazioni
in suo possesso indichino una violazione di questa policy. Qualora
un'accusa venga dimostrata come falsa e che venga provato la mala fede
in colui che l'ha formulata essa sarà considerata un grave reato
comunitario ed una violazione del presente Codice di Comportamento.</p>

Aggiornamenti del Codice di Comportamento</h2>

<p>Il Comitato e/o il Core Team valuteranno gli aggiornamenti al presente
Codice di Comportamento se necessario e almeno una volta all'anno. Le
eventuali modifiche verranno valutate in base ad incidenti segnalati,
raccomandazioni di professionisti legali, suggerimenti da parte di
membri della comunità, cambiamenti nella cultura della comunità o altri
eventi che richiedano una revisione.</p>

<p>I membri della comunità che abbiano suggerimenti per modificare il
codice di comportamento possono inviare le loro idee al Comitato tramite
e-mail all'indirizzo <a href="mailto:coc@postgresql.org">coc@postgresql.org</a>.
</p>

<h2>Conferenze ed eventi</h2>

<p>Il progetto incoraggia gli organizzatori di eventi a creare e mantenere
un proprio Codice di Comportamento, che può anche essere identico a
questo Codice di Comportamento. La gestione rapida e obiettiva dei
comportamenti inappropriati durante l'evento è responsabilità degli
organizzatori.</p>

<h2>Conclusioni</h2>

<p>Sono incoraggiate le interazioni appropriate tra i membri della
comunità; tuttavia devono essere evitati tutti quei comportamenti che
siano considerati offensivi da altri membri.</p>

<p>In tutte le interazioni con la comunità, va pertanto usato il proprio
giudizio professionale nel mantenere sempre la discussione incentrata
sull'attività del progetto e della comunità in maniera che abbia un
impatto positivo per tutti.</p>
{% endblock cocmain %}
